---
id: 387
title: '10.09.2014 &#8211; Spillteori og bytteteori'
date: 2014-09-10T16:43:04+00:00
author: lassegs
layout: post
guid: http://skole.lassegs.org/?p=387
permalink: /2014/09/10/10-09-2014-spillteori-og-bytteteori/
image: /wp-content/uploads/sites/3/2014/09/Prisoners_Dilemma.jpg
categories:
  - SOS2001
---
<div>
  Foreleser: Gunnar C. Aakvaag.
</div>

<div>
  Vi kan ikke bare snakke om handling, vi må også tenke på hvordan vi forholder oss til andre, hvordan vi koordinerer og samarbeider. Samhandling er temaet, med perspektivene spillteori og bytteteori. Neste gang blir rolleteori og situasjonsanalyse/situasjonsteori.
</div>

### Spillteori

<div>
  Utgangspunktet for spillteori er den rasjonelle aktøren. Men denne aktøren er ikke alene, i omgivelsene finnes andre rasjonelle aktører. Derfor må den rasjonelle aktøren ta høyde for hva de andre rasjonelle aktørene gjør, når han skal velge hva han skal gjøre. Altså må den rasjonelle aktøren både ta høyde for dette, i tillegg til å ta høyde for at de andre også tar høyde for det. Tidligere var tanken at dette førte til &laquo;infinte loop&raquo;, og et stort skudd for bauen for teorien om rasjonelle aktører.
</div>

<div>
</div>

<div>
  Med Neumann og Morgenstern kom teorien om spill i 1944. Teorien omhandler gjensidige rasjonelle valg, rasjonelle aktører i samhandling. Vi går gjennom noen nøkkelbegreper, før vi introduserer de to viktigste spillene. Dette kan trekkes for langt, men deler av det er ekstremt nyttige analyseredskaper, sosialt liv og paradokser som kjennetegner det.
</div>

### Nøkkelbegreper innen spillteorien

<div>
  Det første nøkkelbegrepet er <strong>aktøren</strong>. Dette er alle enheter som fatter beslutninger. Personer eller institusjoner. De har <strong>ønsker og opppfatninger</strong> som brukes for å treffe beslutninger. De må velge <strong>strategier</strong>, dvs. de alternativene som står til rådighet. Derfra kan velges <strong>dominant strategi. </strong>Dette er den beste strategien uansett hva motparten velger. Dominant strategi er i de tilfellene der det finnes et alternativ som er best uansett hva motparten gjør. Utfallet av et spill er i <strong>likevekt</strong> (ekvilibrium) når alle aktørene i spillene fastholder sin strategi når de finner ut om motpartens strategi. Spillets <strong>l</strong><strong>øsning</strong> er utfallet av spillet, og hvis det finnes dominant strategi, vil dette være utfallet. En annen løsning er hvis det kun finnes ett likevektspunkt, eller hvis det finnes ett av flere likevektspunkter som alle spillerne foretrekker. Dette er de tre type løsningene spill har. <strong>Pareto-(sub)optimalitet.</strong> En løsning er optimal når ingen kan få det bedre uten at noen får det verre. Det er pareto-subopitmalt dersom det kan bli bedre for noen uten at andre får det verre.
</div>

### Fangens dilemma

<div>
  Nøkkelen til å knekke spillteorien er å forstå fangens dilemma. Utgangspunktet er følgende: Vi er  studenter, og for Nte gang står studielånet stille ift. prisvekst. Studiekamerat og jeg raner butikk. Det banker på døra, inn kommer politiet. Vi er i fengsel og har to valg. Hver av oss kan tilstå eller ikke tilstå (T og I). Utgangspunktet er at politiet kan ikke dømme oss uten tilståelse. Preferansen er å få minst mulig straff. Her er de alternative utfallene rangert etter preferanse (straffelengde for meg i parantes):
</div>

  1. Jeg tilstår, han tilstår ikke: TI (1,4)
  2. Ingen tilstår: II (2,2)
  3. Begge tilstår: TT (3,3)
  4. Han tilstår, jeg tilstår ikke: IT (4,1)

<div>
  Finnes det en <strong>dominant strategi</strong>? La oss glemme de valg hvor motparten tilstår. Da er det best å tilstå. Men hvis vi antar at motparten tilstår? Da blir det best å tilstå. Dermed finnes det en dominant strategi, fordi uansett er det best for meg å tilstå. Det som blir utfallet er at begge tilstår. Løsning = begge tilstår TT (3,3).
</div>

<div>
  Er det <strong>likevekt? </strong>Har noen av oss interesse av å trekke tilståelse når vi finner ut av den andres strategi? Den som trekker tilståelsen får lenger straff. Ja, det er i likevekt, vi forandrer ikke våre strategier når vi kjenner den andres strategi.
</div>

<div>
  Men hva hvis begge spillerne trekker tilståelsen? Da får vi lavere straff. Dermed er løsningen her <strong>pareto-suboptimal</strong>. Hvis ingen tilstår får begge det bedre, ingen verre. Hvorfor tilstår vi da likevel? Så lenge vi er rasjonelle og konsekvensorienterte vil vi velge den dominante strategien.
</div>

<div>
</div>

<div>
  Det som gjør denne teorien interessant er spenningen i individuell rasjonalitet vs kollektiv rasjonalitet. Dersom hver av oss gjør det som er best for oss selv, kan utfallet bli dårlig for oss alle. Dette er også kjent som allmenningens problem. Spillet redder teorien om rasjonelle valg, i at det forklarer hvordan hver av oss kan følge individuelle rasjonelle valg, og ende opp med kollektiv irrasjonelt resultat. Det motsatte av Adam Smiths usynlige hånd, i at rasjonelle aktører til sammen kan føre til en usynlig hånd som klusser alt til.
</div>

### Eksempel på fangens dilemma: Paret

<div>
  Han og henne. De kan være A = agressive og F = fredelig. Hvis preferansen er å dominere, er det best om jeg er aggressiv og motparten er fredelig (A,F). Det nest beste er om begge er fredelige (F,F). Det tredje beste er om begge er agressive  (A,A); bråkete, men blir ikke tråkka på. Det verste er å bli overkjørt, gjennom (F,A). Her er det ikke likevekt. Den dominante strategien her er å være aggressiv. Det er paretosuboptimalt fordi begge hadde tjent på at begge var fredelig.
</div>

<div>
  Dette kan enkelt overføres på stammer, nasjoner og krig. Et godt eksempel på hvordan individuell rasjonalitet kan føre til kollektivt dårligere løsning.
</div>

<div>
</div>

### Eksempel på fangens dilemma nr to: Allmenningens tragedie

<div>
  Utgangspunktet er problemet med kollektive goder. Vil individuelt rasjonelle aktører greie å produsere kollektive goder? Kollektive goder kan kalles samarbeidsgoder. Når de først er etablert kan de nytes av alle. Eksempler er fagforening, arbeidsgiverforening, ren luft, beitemark, natur osv.
</div>

<div>
</div>

<div>
  E = egoistisk valg
</div>

<div>
  A = altruistiske valg
</div>

<div>
  N-personens fangens dilemma. Det kollektive fangens dilemma.
</div>

<div>
</div>

<div>
  Forutsetningen er her at man ønsker det kollektive gode, men at man selv vil bruke minst mulig ressurser på det. At man kan nyte av det kollektive gode uten å bidra selv. Så det beste alternativet er
</div>

  1. E, A. Jeg er ego, alle andre er altruistiske
  2. A, A. Alle er altruistiske.
  3. E, E. Alle er ego.
  4. A, E. Jeg er altruistisk, de andre er ego.

<div>
  Den dominante strategien er 3 her. Klimatoppmøte som eksempel. Begrense utslipp.
</div>

### Moderat selvhevdelse

<div>
  Tilbake til raning av butikk. Politiet har ingen bevis denne gangen, så de må ha en tilståelse for å kunne dømme. Samme preferanse, parter osv. Men beste nå er:
</div>

<div>
  <em>Ikke tilstå = I, tilstå = T. Straffelengde i parentes.</em>
</div>

  1. I, I (0, 0)
  2. T, I (1,4)
  3. T, T (3, 3)
  4. I, T (4, 1)

<div>
  Her finnes det ingen dominant strategi. Her finnes det likevekt, fordi ingen av oss vil endre valget om å ikke tilstå når vi finner ut om at de andre ikke har tilstått. Har jeg noen grunn til å trekke tilståelse hvis jeg finner ut at den andre ikke har det?
</div>

<div>
  Jeg foretrekker det at ingen tilstår. Løsning: Her er det ingen dominant strategi. Er det bare én likevektstilstand? Nei, det er to (I,I og T,T). Så fremt begge vet hva den andre gjør, realiserer de løsning 1. Den løsningen er paretooptimal.
</div>

<div>
  <h3>
    Informasjonsfelle
  </h3>
  
  <p>
    Dette spillet kan også brukes i mer avslørende, kritisk forstand. Når man havner i et suboptimal likevektspunkt, kan det være vanskelig å komme seg til det optimale likevektspunktet. Ved å spille moderate selvhevdelsespill er det lett å bli stuck, låst, i suboptimale situasjoner. Mackie skriver om fotbinding og omskjæring på pensum. Hvordan kan det ha seg at disse tingene fortsetter å skje? Moderat selvhevdelse.
  </p>
</div>

<div>
</div>

<div>
  Premiss 1: Foreldre vil at jentebarnet skal gifte seg. Premiss 2: Faren kan ikke vite at han er faren. Premiss 3: Faren vil ha bevis/tegn på at kvinnen er seksuelt tilbakeholden. Premiss 4. Premiss 5: De er glad i barna sine, vil ikke skade dem.
</div>

<div>
  De kan velge signaliseringspraksis eller avstå, S eller A.
</div>

<div>
  <em>S = omskjæring, fotbinding, A = avstå. Rangerte alternativer.</em>
</div>

  1. A, A &#8211; ingen smerter for noen.
  2. S, A  &#8211; komparativt fortrinn, min datter er mer ærbar enn andre.
  3. S, S &#8211; Alle har samme mulighet på ekteskapsmarkedet.
  4. A, S &#8211; Ingen vil gifte seg med min datter uten ære

<div>
  Det finnes ingen dominant strategi, men det finnes to likevektspunkter, nemlig 1 og 3. Mackie mener at i Kina havnet man på det suboptimale likevektspunktet, alternativ 3, og greide ikke komme til 1. Hvorfor greier man ikke komme til alternativ 1 når det tjener alle best?
</div>

<div>
</div>

<div>
  Kostnaden man påtar seg ved å sjekke at alternativ 1 faktisk stemmer er ekstremt høy. Hvis oppfatningen er at man dør av å komme i kontakt med klitoris, er det høy risiko å sjekke om det er sant. Når alle lar være å gå for alternativ 1 forblir alternativ 3 beste løsning, til tross for pareto-suboptimalitet. Hvis alle andre er omskjært, men din datter ikke er det, blir det veldig vanskelig for henne å gifte seg. Det å bryte med handlingsmønstre har ekstremt høye kostnader. Dette er det som kalles en <strong>informasjonsfelle</strong>. Man har en ide om at det finnes bedre alternativ, men kostnadene forbundet ved å teste det er så høy, at man lar være å gjøre det.
</div>

<div>
</div>

<div>
  Mackies poeng er at i samfunn med høy sosial stratifisering med som i Kina, med mange kvinner pr hersker, blir fotbinding og omskjæring effektive måter å kontrollere kvinners seksualitet på. Det sprer seg utover i samfunnet og samfunnet havner i suboptimal likevektsposisjon.
</div>

<div>
</div>

<div>
  Veldig mange konvensjoner og tradisjoner kan være suboptimale likevektsposisjoner man er fanget i. Mackie peker på at når slike situasjoner avskaffes, skjer det svært fort. I Kina tok det ca. 10 &#8211; 15 år. Hvorfor?
</div>

  * Informasjon påviser destruktive konsekvenser.
  * Press utenfra fra &laquo;significant others&raquo;.
  * Foreldre gikk sammen og lagde fotbindingsfrie enklaver, opphevet informasjonsfella.

<div>
  Som blir til en pareto-optimal situasjon (A, A).
</div>

<div>
</div>

### Noen styrker og svakheter

<div>
  Styrker
</div>

  * Veldig gjennomarbeidet, svært elegant.
  * Ivaretar vår forståelse av folk som rimelig fornuftige.
  * Dette er en effektiv teori til å tette mikro/makro-gapet. Dette siste kommer vi tilbake til i aggregering.
  * Den gir enkel framgangsmåte: Finn aktører, finn alternative strategier, finn likevektspunkter og dominant strategi.
  * Effektivt redskap til å forstå mange sosiale situasjoner.
  * Den løser også en del paradokser: Hvorfor er det slik at individuelt rasjonelle aktører realiserer kollektivt irrasjonelle løsninger.

<div>
  Svakheter:
</div>

  * Kognitiv overbelastning, man tilskriver aktørene for mye rasjonalitet. Gjelder i mindre grad fangens dilemma. Fører man på flere aktører, med flere spill etter hverandre, blir teoriene ekstremt kompliserte. Dette har skjedd mye i økonomi og statsvitenskap. Get real! Totalt urealistiske modeller for hva som skjer. Mange drar det til en matematisk lek.
  * Spillteori forutsetter at aktørene og reglene er noenlunde klare og gitte. I mange situasjoner er uklart hvilke regler som gjelder, hvem som spiller spillet. F. eks. skal du analysere fagforeningsmedlemskap er det stor variasjon i både aktører og regler. Blir vanskelig. Spillteoretikere vil være uenig denne kritikken.
  * Det er mange tilfeller der teorien ikke stemmer. Hvorfor har vi kollektive goder? Veldig ofte er vi i situasjoner der vi klarer å skape kollektive goder. Finnes alternative forklaringer, &laquo;tit for tat&raquo; kommer vi tilbake til.
  * Er det en realistisk beskrivelse av sosialt liv at vi er i spill mot hverandre og tenker slik kynisk?

### Bytteteori

<div>
  Litt kort tid, så vi får heller ta resten på video.
</div>

<div>
  Bytteteori er den andre viktige måten å analysere sosial samhandling på, som tar utgangspunkt i rasjonelle aktører. Nytte får oss ofte til å bytte. Selve kjernen i det sosiale er byttet. Når vi overfører goder er det fordi vi ser at det er nyttig. Jeg har tatt to kaniner, du to laks. Vi har begge nytte av å bytte en mot en annen (variasjon i kosthold). Slike bytte ligger til grunn for de viktigste sosiale mønstrene i mikro, meso og makro-nivå.
</div>

<div>
</div>

<div>
  Du har en interesse av å samle på plater. Kommer i kontakt med andre med samme interesse. Dere bytter. Dere begge gir entusiasme, får entusiasme og får bekreftet viktigheten av å samle på plater. Så dette trenger ikke handle om fysiske goder, men også om psykososiale goder, respekt, anerkjennelse, osv.
</div>

<div>
</div>

<div>
  Pensumgrunnlaget er kompendieartikkel fra Blau og delen om bytte i Aakvaag-boka.
</div>

<div>
</div>

<div>
  Utgangspunktet er aktører, individer, som har ønsker og oppfatninger, rangerer alternativer og velger det de synes er best. Kjernen i sosialt liv er da bytter, overføringen av goder seg i mellom. Det som driver byttene er nytte.
</div>

<div>
  Man vil bytte (B) hvis gevinsten er større en kostnaden (>K) =<strong> B>K.</strong>
</div>

<div>
  Der man har flere potensielle leverandører av et gode vil man velge den leverandøren som man mener er den beste.
</div>

<div>
  Materielle goder: Mobiler, hytter, hus, nyrer, bøker, plater.
</div>

<div>
  Immaterielle goder: Bredt syn på menneskelig motivasjon. Tjenester, passe barn etc. Men også psykososiale, støtte, klapp på skulderen, smil og anerkjennelse, glede, stolthet. Man må altså forstå byttet i vid forstand.
</div>

<div>
</div>

<div>
  Gjensidighetsprinsippet: Det som ligger under og strukturerer disse byttene, nemlig gjensidighetsprinsippet eller symmetriprinsippet. Likt for likt. Hvis det tar lenger tid å fange fisk enn kaniner, må jeg kanskje gi 2 stk kanin for 1 stk fisk. H. Dette er startprinsippet, uten det ville ikke bytte foregå.
</div>

<div>
  Dette er de tre betingelsene for bytter: Rasjonelle aktører, materielle og immaterielle goder og gjensidighetsprinsippet.
</div>

<div>
</div>

<div>
  Man kan forklare ting som ikke direkte er bytte, gjennom at folk bedrer sin fremtidige bytteposisjon. For eksempel hvorfor folk utdanner seg. Ved å ta utdanning nå, vil man ha bedre vilkår for bytte på arbeidsmarkedet senere.
</div>

<div>
</div>

### Eksempel om makt innenfor bytteteori

<div>
  Vi tar utgangspunkt i Webers definisjon. A har makt over B, dersom A får B til å gjøre noe han ellers ikke ville gjort.
</div>

  * Jeg har kontroll over et gode
  * Du har interesse av det gode, men har ikke kontroll over goder jeg har interesse av.
  * Jeg kan få kontroll over dine handlinger, så kan du få godet av meg.

<div>
  Dette er en potensiell forklaring på f. eks. lønnsarbeid. Forklarer makt.
</div>

<div>
  Prinsippet fra parforhold. Den som er minst interessert i partneren har mest kontroll. Jeg kontrollerer et gode, meg selv, som du er interessert i. Du har et gode, din kropp, som jeg ikke er like interessert i. Dermed kan jeg kontrollere dine handlinger.
</div>

&nbsp;

Vi har startet på det neste nivået i sosialt liv, nemlig samhandling. Neste gang tar vi for oss teorier som legger mindre vekt på rasjonelle aktører, mer på vaner og normer.

Foto: Wikimedia