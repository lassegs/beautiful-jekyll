---
id: 397
title: '16.09.2014 &#8211; Rekruttering, diskriminering, eksklusjon/inklusjon'
date: 2014-09-16T11:58:28+00:00
author: lassegs
layout: post
guid: http://skole.lassegs.org/?p=397
permalink: /2014/09/16/16-09-2014-rekruttering-diskriminering-eksklusjoninklusjon/
image: /wp-content/uploads/sites/3/2014/09/1896507620_71f63fd18f_o.jpg
categories:
  - SOSGEO2201
---
<div>
  Foreleser: Kristian Rose Tronstad fra NIBR. Har også jobba på FAFO sammen med Eldring (fra pensum), SSB og et rettshjelpskontor for innvandrere på arbeidsmarkedet.
</div>

<div>
</div>

<div>
  Ligger ikke tett opp til pensum. Mer empirisk orientert enn mange universitetsforelesninger. Spesielt om innvandrere og deres eksklusjon/inklusjon i arbeidsmarkedet. Del 1 går igjennom innvandring og rekruttering av innvandrere til det norske arbeidsmarkedet, med fokus på hvem, hvorfor og hvor de jobber. Del 2 av forelesningen går nærmere inn på inkludering og/eller ekskludering: Både fra arbeidsgivers og innvandrernes synspunkt/opplevelse.
</div>

<div>
</div>

### Migrasjon og mobilitet &#8211; hvorfor kommer folk til norge?

<div>
  Det som kjennetegner feltet er ulike fagdisipliner. Antropologi, demografi, økonomi, geografi, historie, juss, statsvitenskap og sosiologi. Det som preger analysene er at de operer med problemstillinger på ulike nivåer. Statsvitenskap ser gjerne på hvordan regulering begrenser innvandring, økonomi på de økonomiske aspektene ved innvandring, antropologien på hvordan det påvirker miljøene med innvandring/utvandring.
</div>

<div>
</div>

<div>
  Forklaringer på hvorfor folk flytter på seg varierer fra veldig enkle <strong>Opprinnelse &#8211;> Hindringer &#8211;> Destinasjon</strong> med <strong>push og pull-faktorer</strong>. Herunder finner vi
</div>

  * makroøkonomiske perspektiver, med forskjeller i tilbud og etterspørsel i arbeidskraft (Todaro 1976)
  * mikroøkonomiske perspektiver, med individuelle og rasjonelle beslutninger (Sjaastad 1962, Borjas 1989)
  * new economics of migration &#8211; migrasjonsbeslutninger i husholdningen og familier, lokalsamfunn osv, med mer transnasjonalt perspektiv.  (Stark and Bloom 1985)

<div>
  Mer etterspørselsorienterte perspektiver er
</div>

  * Segmentert arbeidsmarked &#8211; industrialiserte land etterspør lavtlønnede til segmenter av arbeidsmarkedet (Piore 1979)

<div>
  Mindre fokusert på push- og pull-faktorer
</div>

  * Sosial kapital teori. Uformelle og formelle nettverk bidrar med informasjon og lavere risiko.
  * Institusjonelle teorier (Zolberg 1989) Utvidelsen av EU i 2004-2008 er eksempel på institusjonell endring som har ført til innvandring.

<div>
  Har vi stor innvandring til Norge? Nettoinnvandringen er større enn i 1958. Da var det nettoutvandring. Siden 70-tallet har det vært nettoinnvandring. &laquo;Tar av&raquo; i 2004.  Nå ligger den på ca. 40 000 i året, dvs. 1 % befolkningsvekst pr år.
</div>

<div>
</div>

<div>
  Store internasjonale forskjeller i arbeidsledighet og lønn står som push/pull-faktorer.
</div>

<div>
  (Hvor er sosiale nettverks-forklaringer?)
</div>

<div>
</div>

<div>
  <em>&#8216;Crude rate of net-migration&#8217;: Alle utvandringer og alle innvandringer i forhold til befolkningen.</em> Gir et bilde av hvor stor innvandringen har vært. Estland, Litauen, Latvia, Polen, Romania etc. hadde i perioden 2004 &#8211; 2008 netto utvandring. Norge, Irland, England, Spania, Italia, Sveits hadde høy netto innvandring. I perioden etter 2008 har migrasjonsstrømmene blitt redusert. Norge, Sverige og Italia er nå blant de landene med høyest innvandring i Europa. Den institusjonelle endringen i 2004 og 2007 påvirket kraftig. Det gjorde også den økonomiske krisa.
</div>

### Hvorfor innvandrer folk til Norge?

<div>
  I dag: 1. Arbeid 27 000. 2. Familie 17 000. 3. Utdanning 6000. 4. Flukt 5000. Arbeidsinnvandrere i all hovedsak menn, mens familieinnvandrere er i stor grad kvinner. Veldig sammensatt gruppe, i sterk vekst de siste åra. Når arbeidsinnvandring øker, kommer det en økning i familieinnvandring kort tid senere. En del kvinner jobber i det grå/svarte arbeidsmarkedet, men mange familieinnvandrere kommer seg også inn i det hvite arbeidsmarkedet.
</div>

<div>
</div>

<div>
  Utvidelsen av EU i 2004 og 2007 har åpnet det norske arbeidsmarkedet for nye grupper.  Rekordhøy arbeidsinnvandring til Norge de siste tiårene. Finanskrisen påvriket migrasjonstrømmen. Mange land fra inn- til uvandringsland.
</div>

<div>
  Mye av innvandringen er fleksibel arbeidskraft. Innvandringspolitikken omhandler ofte flyktninger og ikke arbeidsinnvandrere. Det visere seg at disse siste ofte blir skjøvet ut av arbeidsmarkedet, blir avhengige av ytelser og er mindre fleksible enn man hadde tenkt i utgangspunktet. Innenfor visse næringer, f. eks. marin sektor som fiskeforedlning, skipsverft, kjøttindustri, pakking, slakting, ser vi at innvandrerandelen har gått i været, samtidig som totalt antall sysselansatte har gått ned. Dette er tegn på at segmenteringen blir sterkere, at det skapes et A- og et B-lag i arbeidsmarkedet.
</div>

### Inkludering vs. ekskludering

<div>
  Det er ganske små forskjeller i Norge, relativt sett. I hovedsak er det norske arbeidslivet nokså regulert. Det er ikke så store muligheter for å
</div>

<div>
  Det er egenskaper i det norske arbeidsmarkedet som peker i to retninger. Veksten i norsk økonomi tilsier at behovet for arbeidskraft og migrantarbeidskraft er høy. Men med høy norsk lønn og strenge reguleringer er terskelen høyere i Norge for å komme inn i arbeidsmarkedet. Det at mindre enn 5 % av jobbene i Norge er jobber som ikke krever noen kvalifikasjoner, gjør det også vanskelig å komme inn. Arbeidsgivere vegrer seg for å ta risikoen ved å ansette, noe også på grunn av at mange norske arbeidsplasser er ganske små, så hver ansettelse teller.
</div>

<div>
</div>

<div>
  <strong>Integrering</strong> &#8211; handler om mye av det samme som inkludering. En tilpasningsprosess der nyankomne innvandrere tilpasser seg samfunnet, og samfunnet tilpasser seg innvandrerne.
</div>

<div>
  <strong>Assimilering</strong> &#8211; . Kan tenkes på som at innvandrere tilpasser seg totalt, mens samfunnet står stille. I engelsk litteratur er det stort overlapp mellom integrering og assimilering. Miton M. Gordon: &laquo;Assimilation in American Life&raquo; 60-tallet: Over tid vil innvandrere tilpasse seg lokalbefolkningen på alle områder. Fått mye kritikk fordi den ikke ser alle aspektene ved innvandring, etnosentrisme, og manglende fokus på mottakersamfunnets plikter. Richard Alba og Victor Nee &laquo;Remaking the American mainstream&raquo;: Assimilation er ikke en enveisprosess, tilpasning skjer i ulike sfærer. segmentert assimilering &#8211; Ikke rettlinja prosess, kan ha mange forskjellige utfall. Beholde religiøsitet, familiemønstre, men samtidig ta høy utdanning, høy yrkesdeltakelse.
</div>

<div>
  <strong>Segregering</strong> &#8211; høy konsentrasjon av innvandrere, med enfodig innvandringsbefolkning på forskjellige steder.
</div>

### Hvordan går det med integreringa i Norge?

<div>
  I forhold til mange andre land er ikke situasjonen så dyster som man kan få inntrykk av i media. 2/3 av all vekst i sysselsetting fra 2004 &#8211; 2013 er fra arbeidsinnvandring. Både arbeidsinnvandrere og flytkninger har hatt økt sysselsettingsandel i perioden.
</div>

<div>
  Det finnes også utfordringer. Innvandringsbefolkningen i Norge er en sammensatt gruppe, hvor noen greier seg bedre enn andre. Andel med tilknytning til arbeidslivet for norske kvinner og menner ligger rundt 80 %+ nesten gjennom hele arbeidsdyktig levetid. For ikke-vestlige menn ligger den rundt 70 %. For ikke-vestlige kvinner vaker andelen under 60 %. Ikke-vestlige kvinner har en måte å tilpasse seg arbeidslivet på som ligner den situasjonen som var for norske kvinner or 30 år siden.
</div>

<div>
  Sysselsetting for ulike innvandringsgruper og betydning av botid. For arbeidsinnvandrere har botid liten påvirkning for yrkesdeltakelse. De har også høyere andel yrkesdeltakelse enn gjennomsnittet for landet.
</div>

<div>
  For folk som kommer med utdanningstillatelse øker yrkesdeltakelsen betraktelig etter 2 år.
</div>

<div>
  For familieinnvandrere og flyktninger øker også sysselsettingen i perioden 2 &#8211; 5 år, men har en lavere grad av sysselsetting enn gjennomsnittet i befolkningen.
</div>

<div>
  I yrker med høye utdanningskrav, kontoryrker og bønder/fiskere, er innvandrere veldig underrepresentert. I yrker med lavere sosial status er innvandrere overrepresentert, særlig blant renholdere o.l.
</div>

<div>
</div>

<div>
</div>

<div>
  For å forklare dette må man se på både innvandrerne selv, arbeidsgiverne og de statlige reguleringer og tiltak for ansettelse.
</div>

<div>
</div>

<div>
  &laquo;Mangfold og likestilling i arbeidslivet&raquo; &#8211; Bedriftssurvey i 2010 med 100 norske bedrifter:
</div>

  * To av tre arbeidsgivere har innvandrere som ansatte
  * Språk, kulturkunnskap men også kreativitet, arbeidsmoral oppgis som fordeler med å ha innvandrere som ansatte
  * Formell utdanning er viktig kriterium ved ansettelser, men arbeidsgivere har problemer med å vurdere innvandreres kompetanse.

<div>
  Forskningen her viste også at sjansen for å bli kalt inn til intervju er mindre om enn er innvandrer enn norsk, mindre om enn er somalier enn polsk, mindre om man har handikap enn om man er innvandrer og mindre om man er tidligere straffedømt enn om man har handikap.
</div>

<div>
</div>

### Opplevelse av diskriminering

<div>
  Levekårsanalyse av innvandrere i ti største innvandrergrupper i 2006 (uten polakker, litaurere). 3050 respondenter, svarprosent 56 %. Opplevde diskriminering på ulike områder. Ved ansettelse og etnisk diskriminering på arbeidsplassen.
</div>

### Oppsummering:

<div>
  Det norske arbeidsmarkedet er nokså åpent. Innvandrere står for en stor del av veksten i sysselsettingen i Norge. Men innvandrere med ikke-vestlig bakgrunn og spesielt kvinner har betydelig lavere sysselsetting enn majoritetsbefolkningen.
</div>

<div>
  Innvandrere er overrepresentert i utvalgte næringer og i yrker uten krav til utdanning. Dette er tegn på en tiltagende segmentering av arbeidsmarkedet.
</div>

<div>
</div>

<div>
</div>

<div>
  Foto: <a href="https://www.flickr.com/photos/18576168@N07/1896507620/" target="_blank" shape="rect">Bberburb@flickr</a>
</div>