---
id: 380
title: '09.09.2014 &#8211; Det fleksible mennesket'
date: 2014-09-09T12:04:51+00:00
author: lassegs
layout: post
guid: http://skole.lassegs.org/?p=380
permalink: /2014/09/09/09-09-2014-det-fleksible-mennesket/
image: /wp-content/uploads/sites/3/2014/09/Mall_culture_jakarta36.jpg
categories:
  - SOSGEO2201
---
<div>
  <em>Foreleser: Sylvi Endresen.</em>
</div>

<div>
  Reguleringsteori fortsetter fra forrige gang. Introduseres for å vise et av forsøkene på å teoretisere et tidsskille som kom på 70-tallet. I sosiologisk teori er det en slags før og nå, før var det sånn, nå er det slik, og det stilles nye krav til oss mennesker. Det kan godt være. Dette er et forsøk på å gå litt dypere inn i det, hva er drivkreftene i disse tidene? Karakteren av kapitalismen er det alle prøver å forstå. I den grad det er en lineær sak, har ikke alle steder i verden kommet like langt i kapitalismen. Så når vi sier at Fordismen ble avløst av post-Fordismen, så er ikke det helt sant, siden Fordismen lever ennå for store deler av produksjonen. Slående likheter mellom Fords fabrikk og kinesiske fabrikker, også i måten man kontrollerer arbeidere.
</div>

<div>
</div>

<div>
  Reguleringsteorien er er en måte å forstå dette på. Jeg legger hovedvekt på den politiske økonomien, stat, kravene til menneskets egenskaper i den nye økonomien. De nye kravene, kravene om det fleksible mennesket, er umulig å oppfylle. Det er jo ikke sånn at når du har politisk økonomiske endringer, at man da med en gang får mennesker tilpasset dem, som om de er av leire. Tvert om er det motstand.
</div>

<div>
</div>

### Konkurranse og akkumulasjon

> <div>
>   &laquo;For at reguleringsteori skal forstås, må kapitalismen defineres som et system hvor dynamikken bestemmes av kapitalakkumulasjon &#8211; som kan reguleres på egnet måte.&raquo;
> </div>
> 
> <div>
>   &#8211; Ruccio
> </div>

<div>
  Denne tvangen i et kapitalistisk system med at du stadig må akkumulere kapital, hele tiden ha en edge mot motstanderne i konkurransen. Dette kalles <strong>akkumulasjonstvang, </strong>drevet av konkurranse. Adam Smith sa at staten skulle ha en rolle, investere i de delene av økonomien som er veldig langsiktige, som veier, broer osv. Skiller mellom samfunnsøkonomi og privatøkonomi. Når vi snakker om regulering er vi på statsnivået. Staten er tilrettelegger i mindre eller større grad for kapitalakkumulasjon. Også at arbeiderne får en del av kaka. Dette er hele dynamikken bak veksten av middelklassen i vesten. Også dynamikken bak opptøyene i asiatiske økonomier, Sør-Korea, Kina. Når vi mennesker bidrar til produktivitetsvekst, vil vi også ha gevinst av det.
</div>

<div>
</div>

### Akkumulasjonsregime

<div>
  Relasjonen mellom konsumvaresektor og kapitalvaresektor. Fordismen er et intensivt regime, basis for kapitalistisk utvikling siden 30-tallskrisa. Høy produktivitetsvekst / masseproduksjon / massekonsum. Framveksten av det indre markedet, arbeidere som konsumenter.
</div>

<div>
  Disse reguleringsteoretikerne satt seg opp mot marxistene, men deler forståelse i stor grad. Marx fortjeneste er å forstå kapitalismen som et system med konstant dragning mot kriser. Blant annet kriseforståelsen. For eksempel underkonsumpsjonskriser. Men det er lange perioder mellom krisene, og disse kaller vi akkumulasjonsregime. Reguleringsmåten er institusjonelle normer, prosedyrer og vaner som enten tvinger eller overtaler individuelle aktører til å handle konformt med et gitt akkumulasjonsregime. Hovedavtalen, for eksempel om når det er lov å streike, er en slik norm. For den enkelte kapitalist skapes en utrolig forutsigbarhet. Arbeiderne har brukt kapitalistenes behov for forutsigbarhet, og byttet til seg goder med arbeidsfred.
</div>

<div>
</div>

<div>
  I en stabil periode har spillereglene bred aksept. Reguleringsmåten er et slags <strong>adferdsmønster</strong>. Det er et sett av institusjoner som har bred aksept, med lønnsfastsettelse, marked, kjønnsrelasjoner. Fra Sennets bok, kjenner vi Rico som fortalte om kontinuitet, rigiditet. Dette spennet er det dette faget omhandler.  Vi skal forstå både den politiske økonomien, den enkelte mennesket som arbeider, og de geografiske aspektene ved dette.
</div>

<div>
</div>

### Fordisme

<div>
  Utviklingen i avanserte, kapitalistiske land etter Andre verdenskrig. Sosialdemokratiet vant etter krigen, og implementerte Fordisme. Omhandlet organisering av arbeidskraft, regulerte industrielle relasjoner og Taylorisme, mekanisering. Dette hadde noen fordeler for arbeideren og en hel del ulemper, som f. eks. fremmedggjøring.  Du er et tannhjul. Produktivtetsøknings-gevinsten deles. Når arbeideren er mer produktiv skal det merkes i lønningsposen. Profitt og lønn danser mot hverandre. Arbeidernes andel av overskudd økte. Taylorismen der man måler hver oppgave og effektiviserer prosessene ned til minste detalj har lange røtter. Taylor levde på 1800-tallet.
</div>

<div>
</div>

<div>
  Det er også snakk om et institusjonelt kompromiss. Kollektive, sentrale forhandlinger med
</div>

  * Stat &#8211; regjering
  * Kapital &#8211; bedrifter
  * Arbeider &#8211; fagforening

<div>
  Velferdsstaten &#8211; alle bør være konsumenter! Kreditt (kapitaltilgang) reguleres av sentralbanker, som sikrer nødvendig makroøkonomisk stabilitet.
</div>

<div>
</div>

<div>
  Reguleringsteoretikernes analyse av Fordismens krise har bred aksept. De peker på for svak produktivitetsutvikling (teknologi), lønnskrise / velferdsstatskrise (redistribusjon), og nasjonale reguleringsmåte ble svak ved internasjonalisering av produksjon og markeder (sted/rom).
</div>

### Fleksibel spesialisering

<div>
  Som svar på krisen kommer et nytt system. Fleksibel spesialisering, fleksibel masseproduksjon. (Det er jo ikke sånn at først A, så B. Det er snakk om millioner av aktører og institusjoner som reagerer på stimuli). Høy informasjonsintensivitet. Økt fleksibilitet i produksjonen, med enklere produksjon av lavere volumer, utvikling av nye produkter som mindre risikabelt, og markedene segmenteres mer &#8211; lokale behov nisjer osv. Tilpassing til kundens alltid skiftende krav.
</div>

<div>
</div>

<div>
  Nøkkelord for arbeidskraft er multitasking, team-work, individualiserte lønnssystemer. Det fleksible mennesket er egenskaper som etterspørres av det nye regimet. Ikke tvihold på hvilke arbeidsoppgaver du ble ansatt på, vil du ikke bli sparket må du tilpasse deg nye arbeidsoppgaver. Slike krav kan være svært gjennomgripende for et menneske. Dette nye regimet setter krav til enkeltmennesket som fører til Corrosion of Character.
</div>

<div>
</div>

<div>
  Individualiserte lønnssystemer  bryter ned fagforeninger. Den enkeltes innsats skal bestemme han/hennes fortjeneste.Tian Sørhaug skriver om at Sennett kan leses som at alt var bedre før, et slags tilbakeskuende lengsel. Det Sennett skriver er svært farget. For å kontrastere det kan vi se den bejublende litteraturen om oppstarten av Silicon Valley, der arbeiderne leker seg gjennom arbeidsdagen. I Dokka ser vi en hotelldirektør som tar de outsourca arbeiderne inn under sine vinger, og fungerte som matriark for arbeiderne. Og at det kan i følge artikkelen ha vært vel så god arbeidsplass som den mer tradisjonelle. Med en gang vi innfører virkeligheten i disse tankemodellene blir det uhyre komplekst. Kanskje likte de outsourca arbeiderne å kunne velge vakter, og lignende.Samtidig: Sykepleierstudenter i dag som blir fortalt at de ikke må forvente seg noen fast jobb. Vakter, deltid osv. Lite forutsigbarhet, nå flyter alt.
</div>

<div>
</div>

<div>
  Industrialisering i sentrumsland (nord): Økt fragmentering. Økt standardisering.
</div>

<div>
  Industrisalisering i periferien (sør): Alle ulempene av det nye regimet, ingen av fordelene?
</div>

> <div>
>   &laquo;Bloody taylorism&raquo;, &laquo;peripheral fordism&raquo;. -Lipietz
> </div>

<div>
  Det som gjør fordismen i sør perifer, er at lønnskostnadene holdes nede. Billig arbeidskrafts-modell fører til dårlig internt konsum, samfunnsøkonomisk vekst.
</div>

<div>
</div>

### Tankekors

  * Arbeidslønningene betraktes utelukkende som kostnad.
  * Bør regjeringen gå inn for en strategi som er basert på lave lønninger og arbeiderrettigheter?
  * Hvis vi som konsumenter boikotter varer som er produsert i sweatshops,\003542 skaper vi arbeidsløse. En høy pris for din gode samvittighet?

### Kapitalismens karakter

<div>
  Før: Samfunnspolitisk økonomi, Fordisme, organisert kapitalisme, stabile hierarkier. Egenskaper som etterspørres her er stabilitet, permanent arbeidskraft, forutsigbarhet. Hva etterspørres av arbeidstaker og hva etterspørres av bedrift?
</div>

<div>
  Nå: Post-Fordisme, uorganisert kapitalisme, organisert løse nettverk. Egenskaper som etterspørres er fleksibilitet, flytende relasjoner, raske omstillinger, midlertidighet. Hva etterspørres av arbeidstaker og hva etterspørres av bedrift?
</div>

<div>
</div>

<div>
  Alt dette er teori. Ikke bare laget på basis av tankekraft, men på basis av empiriske undersøkelser og inputt fra omverden. Så hvordan gå fra teori til å finne ut hvordan virkeligheten organiseres. Det må undersøkes, og det må gjøres grundig og ordentlig. Arbeidsregimet har dette doble i seg, i at du skal se både de tiltak bedrifter gjør for å tilpasse seg økonomien, og hvordan det former arbeiderne og livene deres.
</div>

<div>
</div>

<div>
  Løse nettverk skal fremme evnen til omstilling og fleksibilitet. Denne formen for organisasjon er innført med hjelp av fantastisk ny teknologi. Det er også et nytt kontrollregime, med ny teknologi for kontroll. Sennett hevder at bedriftene gjør dette for å kvitte seg med &laquo;daukjøtt&raquo;. Ved å bruke teknologi, kan de analysere de minste enhetene i bedriftene på effektivitet, og bli lean og mean. Stadig nye oppgaver i små arbeidsgrupper. Sånn som arbeidstaker må man være fleksibl.
</div>

<div>
</div>

<div>
  Paul Bjerke og finansialisering: Fra synlige eier til usynlig finanskapitalen. Fra bedriften som mål i seg selv, til bedrift som rent instrumentelt for profitt.
</div>

<div>
</div>

<div>
  Folk som ser på fast jobb som tap. Ironi som selvforsvar og selvdestruksjon. Eventuelt kan man være kritisk til normalbiografien og hvorvidt ikke våre selv er mindre fast og rigid enn det Sennett tenker seg.
</div>

<div>
</div>

<div>
  Foto: Wikimedia
</div>