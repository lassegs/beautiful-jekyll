---
id: 95
title: '16.02.2012 Charles Taylor: Autensitetens etikk'
date: 2012-02-16T14:59:41+00:00
author: lassegs
layout: post
guid: http://skole.lassegs.org/?p=95
permalink: /2012/02/16/16-02-2012-charles-taylor-autensitetens-etikk/
wip_template:
  - full
image: /wp-content/uploads/sites/3/2014/01/Charles_Taylor-e1390396462157.jpg
categories:
  - IDE2091
---
<div>
  Foreleser: Thor Inge Rørvik.
</div>

<div>
</div>

<div>
  I dag nøster vi opp litt. Charles Taylor blir skamrost av Richard Rorty som eksempel på intelligent og oppbyggelig diskurs. Inkommensurabel diskurs med egenverdi. Problematisere ting vi tar for gitt, kan hjelpe oss til å bli nye mennesker. Men ingen sannhetsstatus ift. hvordan verden egentlig henger sammen.
</div>

<div>
</div>

### Den avfortryllede verden

Weber er fellesgrunnlaget for de 3 vi har snakket om. For Adorno og Horkheimer var den nye verden en tilstand, noe de diagnoserte, men ikke kunne håpe å forandre. For Habermas var det også en tilstand man må forholde seg til. Filosofien, sier han, må finne seg en plass mellom de spesialiserte vitenskapene og vår livsverden. Det skal være en oversetterinstans. For Rorty var verdens tilstand et signal om filosofiens manglende mulighet til å si noe om hvordan verden henger sammen. Dens rolle må begrenses: en ikke-vitenskapelig diskurs, men ikke en som kan si noe om hvordan verden egentlig henger sammen. Heller et diskurs-laboratorium.

<div>
</div>

<div>
  Allmengyldighets-dimensjonen skiller Habermas og Rorty. Inkonsistens er ikke et problem for Rorty iom. at det er diskursen som er viktig, mens det er viktig for Habermas, som også bruker det i kritikken av Adorno og Horkeimer. Taylor har et hegelliansk perspektiv i boka siden det er en kritikk av moral bygd på individet, men bruker det mer hermeneutisk.
</div>

<div>
</div>

### Hva forsvinner i den avfortryllede verden?

<div>
  Det negative: Det magiske, det meningsfyllende. Alt kan måles og veies, enten i vitenskapelig form eller i varer. En tings verdi er redusert til dens bytteverdi. Det er ingenting ved tingen selv som gjør den unik. Verden er blitt meningsløs, i at meningsstrukturene som var der og som skapte orden, meningen verden i seg selv, som ide er borte. Verden har bare den mening som vi gir den. Det er vi som individer som gir verden meninger. Det er et umulig prosjekt, fordi alt da til syvende og sist blir trivielt. Hvis verden skal ha mening må den ha et kollektivt grunnlag i den meningen, meningen som blir respektert av fellesskapet.
</div>

<div>
</div>

<div>
</div>

Med bortfallet av religionene og hierarkiene, forsvant også noe annet: Et kompass, et kart, en standard, en mening. Personlig identitet blir ikke snakket om på 1500-tallet fordi det er åpenbart. Selvrealisering gjør man ikke som individ, men som borger, som deltaker i samfunnet. Dermed er det problematisk. Imitasjonen er et ideal i gamledager, originalitet er først blitt et ideal etter 1800-tallet. Individet blir alltid definert ift. et fellesskap. Det unike med det moderne individ, er at det forstås uten fellesskapet, mot fellesskapet. Mennesket blir i moralfilosofien på 1700-1800 sett på som primært ift. staten. Med dette får man dyrkingen av individet i bl. a. John Stuart Mill.  Kant: &laquo;Det er ikke statens oppgave å gi borgerne lykke&raquo;, brekker av fra tidligere forestillinger. I stedet skal forholdene legges til rette for at enhver kan søke lykken etter sin egen definisjon, så lenge det ikke går utover andre.

<div>
</div>

<div>
</div>

<div>
  Det vi forbinder med individet er spesielt med vår kultur, fra 1940 til 1974. Ungdomskull som ikke har opplevd nød, krig, krise etc. Respekten for foreldre, ekteskapet, strukturene blir borte fordi de ses på som hindre for å realisere seg selv. Selvrealisering blir ensbetydende med ungdomsidealene. For den eldre generasjon ble det å stifte familie, jobb, sett på som målet, nå er det et hinder for selvrealisering.
</div>

<div>
  Man får en industri som retter seg inn mot dette. Adorno og Horkheimers kulturindustri. Kulturelle tegn på egen nyvunnet frihet. Det stadig økende behovet for autensitet fører til at man velger det samme, fordi noen velger for dem.Men likevel er den verdifull fordi den handler om egne muligheter, respekt for seg selv, men også andres muligheter.
</div>

<div>
</div>

<div>
</div>

<div>
  Taylor spør om autensiteten egentlig har noe med autensitet å gjøre. Det å være et individ er et umulig prosjekt. Det forutsetter kunnskaper som ikke er medfødt. Det forutsetter at noen forteller oss noe. Reklamen forteller oss noe. Selvhjelpsbøker, leve i nuet. &laquo;Ingenting er umulig&raquo; og strekker du ikke til er det din skyld.
</div>

### Fortellingen og dens struktur

<div>
  Men også vitenskapen taler til oss. Den usynlige. Den vitenskapen som gir oss begrepene vi bruker til å kartlegge verden og oss selv. Den som gir oss brillene til å se verden. Statistikk, Psykologien. Romanen som det fremste medie for å problematisere individets forhold til omverdenen. Ekspertene har invadert vår oppfattelse av oss selv. De vet noe om oss fra undersøkelser, fakta statistikk, etc. Rådgiver, veileder, coach.
</div>

<div>
</div>

<div>
</div>

<div>
  Psykologien ser ut for en idehistoriker som en &laquo;Significant other&raquo;. Psykologien er gammel ift. menneskets natur har blitt tenkt på lenge, men psykologi i moderne form er ung, fra 1870. Avgjørende for den er laboriatorumet, eksperimentet, de hvite frakker og terminologi. Den skapte distanse fra filosofi og vanlig folk, vanlig meninger. På denne måten fikk psykologien den creden den behøvde. Bruker laboratoriets og tallenes mystikk. Kombinasjonen kan ikke lekfolks hverdagspsykologi konkurrere med.
</div>

<div>
  Man ble leverandør for begreper for å stille diagnoser. Det normale og det patologiske. Det normale er interessant. Ut av laboratoriumet tok den med seg ideen om det normale, sammen med en del begreper: Holdninger, intelligens, adferd motivasjon,etc.  &laquo;Det er slik jeg er altså&raquo;. Erfaringen om å miste eiendomsretten til seg selv er sterk på starten av 1900-tallet. VI er blitt katalogisert, rubrissert av psykologien. Uansett hvor unike vi ser på oss selv, vil vi forstå oss selv gjennom psykologien. Psykologien gikk ut av laboratoriumet, inn i samfunnets laboratorium: militære, fengselet og skolene. Her kan man teste folk og vurdere dem opp mot hva som er normalt.Alle IQ-tester hviler på forestillingen om at intelligens kan måles og at man kan bare skåre høyt og lavt ift. hva som er normalt. Psykologien gjør oss ikke til psykologer, men gir oss et rammeverk for å forstå oss selv ut ifra. Den legger premisser.
</div>

<div>
</div>

<div>
</div>

<div>
  Taylor ligger her og vaker. Han plasserer seg mellom kritikerne av dette og forkjemperne. Problemet er hva er egentlig et autentisk individ. Autentisk eller ikke, vi er bare individer i den grad vi er sosiale. Det finnes ikke noe selv innenfra. Taylor kritiserer forestillingen om at &laquo;du er fantastisk fordi du er du&raquo; og respekten for forskjeller. At alles personlige valg er hellige, og at det ikke kan være stupid. En misforstått toleranse. Autensitet forutsetter en viss grad av utoleranse.Hvis autensitet skal være et ideal, må man kunne diskutere ut i fra noen idealer, større sammenhenger. Autensitet er viktig. Det personlige valget er avgjørende for å leve et autentisk liv, mne hva er egentlig dette valget et valg mellom? Man må velge innenfor et system av verdier, et eksisterende system. En horisont i hermeneutisk forstand. Den er der i utgangspunktet, ikke et resultat av mine valg. Det må finnes visse verdier jeg tar valg utifra, utenfra meg. Ellers blir det bare preferanser. Autensiteten er ikke en fiende av ytre krav, den forutsetter det. Autentisk kan vi bare være i forhold til ytre krav. Autensitet krever evnen til å kunne delta i dialog, respekt i demokratisk forstand. Ære har ingenting med autensitet å gjøre.
</div>

<div>
</div>

### Total toleranse er total respektløshet.

<div>
   Taylor vil fastholde det som er positivt i denne strømningen, men gjøre det mer substansielt, og ikke bare en slapp toleranse for alles personlige valg. Anerkjennelse er et nytt begrep. Før var det innebygd i sosial rolle, rang, hierarki etc. Anerkjent musiker, skomaker etc. Ingen dengang snakket om identitet eller anerkjenthet, ikke fordi de ikke hadde det, men de hadde en uproblematisk identitet. De annerkjente seg gjennom typer, vi annerkjenner oss i individ. Først da blir det problematisk. Før var individets forhold til felleskapet uproblematisk, nå er det problematisk.
</div>

<div>
</div>

<div>
  Taylors tese er at annerkjennelse er forutsatt av &laquo;significant others&raquo;. Autentisk i positiv forstand er å ikke være en tulling, å få respekt, via idealer man ikke har satt selv.
</div>

<div>
</div>